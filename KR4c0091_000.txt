# -*- mode: mandoku-view; -*-
#+TITLE: 新彫注胡曾詠史詩
#+DATE: 2015-09-12 01:20:36.543164
#+PROPERTY: ID KR4c0091
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB12n0757-000新彫注胡曾詠史詩-序.
<pb:KR4c0091_SBCK_000-1a>¶
注詠史詩揔一百五十首¶
　　　　　　　　　前進士胡　曽　著述并序¶
　　　　　　　　　邵陽叟陳　蓋　注詩¶
　　　　　　　　　京兆郡米崇&KR0123;評注并續序¶
夫詩者蓋美盛德之形容刺衰政之荒怠非徒尚綺麗¶
瑰&KR0318;而巳故言之者無罪讀之者足以自戒觀乎漢¶
子晉宋詩人佳句名篇雖則妙絶而發言指要亦巳踈¶
齊代旣失&KR0100;範(史記云南齊武帝不好詩書謂侍臣曰朕/巫祝之安用讀此&KR0017;錄謂書中古人皆&KR0017;)¶
(梁武帝朝/却興文也)梁朝文加穿鑿八病興而六義壞聲律(崔)¶
雅崩良不能也曽不揣庸&KR0728;轉采前王得失古今¶
成一百五十首爲上中下三卷便以首昌相次不以¶
<pb:KR4c0091_SBCK_000-1b>¶
先雖則譏諷古人實欲裨補當代庶幾與大雅相近者也¶
　　　　　　　米公續序¶
余聞玉就琢而成器人從學以方知是乃車胤聚螢孫康¶
映雪毎思百氏爰及九流皆由博識於一時故得馨香於¶
千古余非士族跡本和門徒堅暗昧之材謬積討論之志¶
莫不采㝷往䇿歷覽前書黄帝方立史官蒼頡始爲文字¶
旣有墳籍可得而言近代前進士胡公名曽著詠史律詩¶
一百五十篇分爲三卷余自丱歳以來備甞諷誦可爲是¶
非㒺墜襃貶合儀酷究佳篇實深降歎管窺天而智小蠡¶
測海而理乖敢課顓愚逐篇評解用顯前賢之旨粗裨當¶
代之聞取誚髙明庶幾奉古云爾¶
